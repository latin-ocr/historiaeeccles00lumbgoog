⁶6 vroroxr os xmo osum. [111

si uictor existeret, filiam suam domino sacra uirginitate
dicandam offerret simul et xii possessiones praediorum ad
construenda monasteria donaret: et sic cum paucissimo
exercitu se certamini dediti denique fertur quia tricies
maiorem pagani habuerint exercitum3 siquidem ipsi xxx 5
legiones ducibus nobilissimis instructas in bello habuere,

¹ quibus Osuiu rex cum Alchsridofilio,p'erpan1um ut dixi '
habens exercitum sed Christo duce confisus, occurrit nam
alius filius eius Ecgfrid eo tempore in prouincia Merciorum
apud reginam Cynuise obses tenebatur; filius autem Osualdi 10
regis Oidiluald, qui eis auxilio esse debuerat, in parte erat
aduersariorum eisdemque contra patriam et patruum suum
pugnaturis ductor exstiterat, quamuis ipso tempore pug-
nandi sese pugnae subtraxerat euentumque discriminis tuto
in loco exspectabat. inito ergo certamine fugati sunt et 15
caesi pagani, duces regii xxx qui ad auxilium uenerant pene ,
omnes interfecti: in quibus Aedilheri, frater Anna regis
Orientalium Anglorum qui post eum regnauit, auctor ipse⁴
belli, perditis militibus siue auxiliis interemtus. et quia ⁵
prope fluuium Vinuaed pugnatum est, qui tunc prae inun- 20
dantia pluuiarum late alueum suum immo omnes ripas suas Ῐ
transierat, contigit ut multo plures aqua fugientes quam
bellantes perderet ensis.

Tunc rex Osuiu iuxta quod domino uouerat pro conlata '
sibi uictoria gratias deo referens, dedit filiam suam Aelffle- ²5
dam, quae uixdum unius anni aetatem inpleuerat, perpetua ·
ei uirginitate consecrandam: donatis insuper xii possessiun-
culis terrarum, in quibus ablato studio militiae terrestris,
ad exercendam militiam caelestem supplicandumque pro ¹
pace gentis eius aeterna deuotioni sedulae monachorum 30
locus facultasque suppeteret. e quibus uidelicet possessi· .
unculis sex in prouincia Derorum sex in Berniciorum dedit;

'²¹ transterit ms. transierat secunda manu

 

