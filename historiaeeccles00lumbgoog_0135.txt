1'1] oasaarrr‘xmo on rna narr saxona rrr

perditam posset recipere lucem. nec distulit quin continuo,
quod 'mente conceperat, expleret perducta namque a
’ puellis suis ad monasterium, quia in proximo erat, ubi
fidem suae sanationis integram se habere professa est,
5 introductaest ad cymiterium et, cum ibidem diutius flexis
genibus oraret, nihilo tardius meruit exaudiri. narn ex·
surgens ab oratione, priusquam exiret de loco, petitae lucis
gratiam recepit, et quae famularum manibus adducta fuerat,
ipsa libero pedum inces‘su domum laeta reuersa est: quasi
10 adhoc solum modo lucem amitteret temporalem ut, quanta
sanctos Christi lux in caelis quae gratia uirtutis possideret,
sua sanatione demonstraret.

XI'

EO tempore praeerat* regno Orientalium Saxonum, ut >
15 idem etiarn libellus docet, uir multum deo deuotus
nomine Sebbi, cuius supra meminimus. erat enim religiosis
actibus crebris precibus piis elimosynamm fructibus pluri·
mum intentus, uitam priuatam et monachicam cunctis regni
diuitiis et honoribus praeferens, quam et olim iarn, si non
20 obstinatus coniugis animus diuortium negaret, relicto regno
subisset unde multum uisum et saepe dictum est, quia talis
animi uirum episcopum magis quam regem ordinari deceret.
cumque annos xxx in regno miles regni caelestis exegisset,
correptus est corporis infirmitate permaxima, qua et mortuus
25 est: ammonuitque coniugem, ut uel tunc diuino se seruitio
pariter manciparent, cum amplius pariter mundum amplecti
uel potius mundo seruire non possent quod dum aegre
inpetraret ab ea, uenit ad antiStitem Lundoniae ciuitatis
uocabulo Valdheri, qui Erconualdo successerat 3 et per eius

 

